# Progetto Object Orientation

Si sviluppi un sistema informativo, composto da una base di dati relazionale e da un applicativo Java dotato di GUI (Swing o JavaFX), per la gestione di bibliografie. Il sistema permette agli utenti di salvare e organizzare i propri riferimenti bibliografici.
In particolare, è possibile inserire/modificare/rimuovere riferimenti bibliografici di diverso tipo (e.g.: articoli scientifici su conferenza o rivista, libri, risorse on-line, dataset, etc.). Ciascun riferimento è caratterizzato da un titolo univoco, un elenco di autori, una data, un URL (obbligatorio solo per risorse on-line), un DOI (facoltativo, ma univoco ove presente), e una descrizione testuale in cui l’utente può indicare aspetti significativi. Inoltre, un riferimento può essere associato a un insieme di rimandi, ovvero di altri riferimenti presenti nel sistema che vengono menzionati nel testo. Un utente, infine, può definire un insieme di categorie personalizzate e possibilmente gerarchiche, e associare ciascun riferimento a una o più categorie. Per organizzazione gerarchica delle categorie si intende la possibilità di specificare che una certa categoria (e.g.: “Informatica”) ha una o più sotto-categorie (e.g.: “Basi di Dati” o “Testing”). Non è possibile introdurre dipendenze cicliche, ovvero non è possibile che una categoria sia una sotto-categoria (anche transitivamente) di sé stessa. L’appartenenza a una sotto-categoria implica l’appartenenza a tutte le sue super-categorie. Non è pertanto possibile associare esplicitamente a un riferimento una categoria e una sua super-categoria. Il sistema permette infine di effettuare interrogazioni avanzate, con possibilità di filtraggio per una o più categorie, per data, per parole chiave e per autore. Inoltre, è possibile ordinare i riferimenti per numero di citazioni ricevute, ovvero per il numero di volte in cui il riferimento è presente nei rimandi di altri riferimenti.
